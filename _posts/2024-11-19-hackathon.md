---
layout: post
title: "Hack The Future 2024: Code tussen de flamingo’s"
image: /assets/img/hackthefuture-2024.jpg # voeg hier een passende afbeelding toe
description: "Een dag vol data science, vertraging, debugging én flamingo’s tijdens Hack The Future 2024 in Antwerpen."
---

**19/11/2024**

Op 19 november 2024 nam ik deel aan Hack The Future 2024 in Antwerpen. Een eendaagse hackathon waar IT-studenten uit heel België samenkomen om in kleine teams te werken aan technische challenges. Dit jaar vond het plaats in de Flanders Meeting & Convention Center, ook wel bekend als *A Room with a Zoo*, omdat het letterlijk naast (en deels in) de Antwerpse Zoo ligt.

### Samenwerking met vertraging

Ik werkte samen met Tobias, een medestudent. Hoewel we ons ingeschreven hadden als team, begon de dag wat rommelig: Tobias kon er door omstandigheden pas later bij zijn, waardoor ik het eerste deel solo moest aanpakken. Eens hij er was, konden we gelukkig snel schakelen.

Echter alsof dat nog niet genoeg was, hadden we beiden onze portie technische problemen:

- **Tobias** had serieuze issues met GitHub, waardoor hij een groot deel van de dag lokaal moest werken zonder sync met de repo.
- **Ikzelf** liep vast op Visual Studio Code: extensies crashte, mijn Python interpreter werd niet herkend en het koste ons zeker meer dan een uur om alles werkend te krijgen.

Niet ideaal, maar het hoort erbij op een hackathon: omgaan met obstakels.

### De challenge: exoplaneten analyseren

We kozen voor de **Data Science track**. De opdracht: zoek binnen een databank van exoplaneten de planeet met de hoogste overlevingskans voor mensen. De data was allesbehalve proper, en de opdracht liet veel interpretatie toe. Dat betekende:

- zelf bepalen welke features belangrijk waren (temperatuur, afstand tot ster, zwaartekracht, enz.)
- data opschonen en normaliseren
- experimenteren met clustering en scoringsmodellen
- uiteindelijk: het presenteren van onze bevindingen aan een jury

Door onze technische achterstand waren we genoodzaakt om efficiënt te werken, keuzes te maken en bepaalde ideeën te laten varen. Niet makkelijk, maar dat dwong ons wel tot focus.

### Wat me bijblijft

- **Werk eerst op papier.** Door de chaos vergaten we eerst een pipeline uit te tekenen. Zonde van de tijd. Volgende keer begin ik met een whiteboard in plaats van meteen te coden.
- **Storytelling is key.** Sommige teams wonnen niet alleen door hun model, maar vooral door hoe ze het verhaal brachten. Inspirerend.
- **Peer learning werkt.** Er heerste een open sfeer. Teams deelden inzichten spontaan, van visualisatie-trucs tot handige scikit-learn snippets.

### De grote prijs... een platenspeler 🎶

De prijzen voor de winnaars waren dit jaar niet wat ik had verwacht: een stijlvolle **platenspeler** als hoofdprijs. Wij grepen er naast, maar dat neemt niets weg van de waarde van de dag. Iedereen kreeg sowieso een gevulde goodiebag mee — met onder andere snacks, een powerbank en een mini “Connect Four”.

### Tussen de flamingo’s

De locatie blijft een surrealistische ervaring. In de pauzes wandel je letterlijk tussen de apen en flamingo’s. Je hoofd leegmaken met de zoo op wandelafstand is een ervaring op zich.

---

**Mijn conclusie?**  
Hack The Future is niet alleen een kans om te tonen wat je kan, maar ook om te leren, te falen en nieuwe connecties te maken. Ondanks de uitdagingen hebben Tobias en ik er het beste van gemaakt.

